§7 atha bhagavāñ śākyamunis tāṃ sarvāṃ parṣadam āmantrayate sma:paśyata mārṣāḥ abhiratiṃ lokadhātum akṣobhyaṃ ca tathāgat
am etāṃś ca kṣetravyūhāñ śrāvakavyūhān bodhisatvavyūhāṃś ca |

ta āhuḥ: paśyāmo bhagavan iti |

āha: īdṛśaṃ mārsāḥ buddhakṣetraṃ parigrahītukāmena bodhisatvenākṣobhyasya tathāgatasya bodhisatvacaryāyām anuśikṣitavyam 
|

asmin punar abhiratilokadhātusaṃdarśanarddhiprātihārye ’kṣobhyasya ca tathāgatasya saṃdarśane’smin sahe lokadhātau caturd
aśānām ayutānāṃ devamānuṣikāyāḥ prajāyā anuttarāyāṃ samyakṣaṃbodhau cittāny utpannāni |sarvaiś cābhiratyāṃ lokadhātau pr
aṇidhānam utpāditam upapattaye |te sarve bhagavatā vyākṛtā abhiratyāṃ lokadhātāv upapattaye |iti hi vimalakīrtir licchav
ir yāvān iha sahe lokadhātau satvaparipākaḥ kartavyas taṃ sarvaṃ kṛtvāpunar eva tām abhiratiṃ lokadhātuṃ yathāsthāne sth
āpayam āsa |

