§3 āha: kiṃ saṃdhāya mañjuśrīḥ evaṃ vadasi |

āha: na śakyaṃ kulaputra asaṃskṛtadarśinā niyāmāvakrāntisthitenānuttarāyāṃ samyakṣaṃbodhau cittam utpādayitum |kleśāgāras
aṃskṛtasthitenādṛṣṭisatyenaśakyam anuttarāyāṃ samyakṣaṃbodhau cittam utpādayitum |tadyathā kulaputra nojjaṅgaleṣu pṛthiv
īpraveśeṣūtpalapadmakumudapuṇḍarīkasaugandhikāni virohanti |kardamapulinaprakṣiptāny utpalapadmakumudapuṇḍarīkasaugandhi
kāni virohanti |evam eva kulaputra nāsaṃskṛtaniyāmaprāpteṣu satveṣu buddhadharmā virohanti |kleśapulinakardamaprāpteṣu s
atveṣu buddhadharmā virohanti |tadyathāpi nāma nākāśe bījāni virohanti |dharaṇitalapratiṣṭhitāni virohanti |evam eva nās
aṃskṛtaniyāmaprāpteṣu buddhadharmā virohanti |sumerusamāṃ satkāyadṛṣṭim utpādyabodhicittam utpadyate |tataś ca buddhadha
rmā virohanti |tad anenāpi te kulaputra paryāyeṇaivaṃ veditavyam | yathā sarvakleśās tathā tathāgatānāṃ gotram |tadyathā
pi nāma kulaputra nānavatīrya mahāsamudraṃ śakyam anarghaṃ ratnam utkṣeptum |evam eva nānavatīrṇena kleśasāgaraṃ śakyaṃ 
sarvajñatācittaratnam utpādayitum |

