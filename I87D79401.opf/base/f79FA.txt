§10 atha khalu ratnākaro licchavikumāro bhagavato ’ntikād idam evaṃrūpaṃ mahāprātihāryaṃ dṛṣṭvaikāṃsam uttarāsaṅgaṃ kṛtvā
dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantaṃ gāthābhir abhyaṣṭāvit :

śubhaśuddhakamalavarapatraviśālanetra śuddhāśayā śamathapāramitāgraprāpta |śubhakarmasaṃcaya viśālaguṇāpameya vandāmi tvā
ṃ śramaṇaśāntipathapraṇetum || 1 ||paśyātha ṛddhi puruṣarṣabhanāyakasya saṃdṛśyate sugatakṣetravaraprakāśaḥ |amṛtaṃgamā 
ca varadharmakathā udārā sā sarva śrūyati ito gaganatalātaḥ || 2 ||dharmeṇa te jitam idaṃ varadharmarājyaṃ dharmaṃ dhana
ṃ ca dadase jagato jitāre |dharmaprabhedakuśalaṃ paramārthadarśin dharmeśvaraṃ śirasi vandami dharmarājam || 3 ||na ca n
āma asti na ca nāsti giraṃ prabhāṣi hetuṃ pratītya imi saṃbhavi sarvadharmāḥ |naivātra ātmana ca kāraku vedako vā na ca 
karmu naśyati śubhaṃ aśubhaṃ ca kiṃcit || 4 ||māras tvayāstu vijitas sabalo munīndraḥ prāptā śivā amṛtaśāntavarāgrabodhi
ḥ |yasminn avedita na cittamanaḥpracārā sarvakutīrthikagaṇāś ca na yānti gāham || 5 ||cakraṃ ca te triparivarti bahuprak
āraṃ prāvartitaṃ praśamanaṃ prakṛtīviśuddham |pratyakṣa devamanujādbhutadharmarājā ratnāni trīṇi upadarśita tatra kāle |
| 6 ||ye tubhya dharmaratanena vinīta samyak teṣām akalpana punaḥ satate praśāntā |vaidyottamaṃ maraṇajātijarāntakāriṃ ś
irasā nato ’smi guṇasāgaram aprameyam || 7 ||satkārasatkṛta na vedhasi merukalpa duḥśīlaśīlavati tulyagatādhimaitrī |gag
anaprakāśamanase samatāvihārī ko nāma satvaratane ’smi na kuryu pūjām || 8 ||samāgatā te janatā mahāmune mudhaṃ udīkṣant
i prasannamānasā |sarve ca paśyanti jinaṃ purastāj jinasya āveṇikabuddhalakṣaṇam || 9 ||ekāṃ ca vācaṃ bhagavān pramuñcas
e nānārutaṃ ca pariṣad vijānati |yathāsvakaṃ cārtha vijānate jano jinasya āveṇikabuddhalakṣaṇam || 10 ||ekāya vācāya udī
ritāya vāsesi eke apare nividyasi |ākāṅkṣatāṃ kāṅkṣa śamesi nāyako jinasya āveṇikabuddhalakṣaṇam || 11 ||vandāmi tvāṃ da
śabala satyavikramaṃ vandāmi tvām abhayagataṃ viśāradam |dharmeṣu āveṇikaniścayaṃ gataṃ vandāmi tvāṃ sarvajagatpraṇāyaka
m || 12 ||vandāmi saṃyojanabandhanacchidaṃ vandāmi tvāṃ pāragataṃ sthale sthitam |vandāmi khinnasya janasya tārakaṃ vand
āmi saṃsāragatāv aniśritam || 13 ||satvair samādhānagataṃ gatīgataṃ gatīṣu sarvāsu vimuktamānasam |jaleruhaṃ vā salile n
a lipyase niṣevitā te munipadma śūnyatā || 14 ||vibhāvitā sarvanimitta sarvaśo na te kahiṃcit praṇidhāna vidyate |acinty
aṃ buddhamahānubhāvaṃ vande ’ham ākāśasamaṃ aniśritam || 15 ||

